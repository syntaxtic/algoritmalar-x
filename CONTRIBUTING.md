# Katkı Rehberi

Merhaba 🙋🏻

YouTube'da [Algoritma Soruları](https://youtube.com/playlist?list=PL_GKt2iGS83sST66_u58JLv83c1YaLLh4) videolarında her üç soruda bir farklı dil kullandım. Hem diller arasındaki farkları az-çok görmek hem de herhangi bir dilden çok algoritmalara yoğunlaşmak için.(bkz. language agnosticism) Videolardaki çözümler [main](/main/) klasöründe; dil klasörlerinde de başlangıç olarak sadece o dili kullanan videolardaki 3 sorunun kodları var. Katkı sağlamak, dil klasörlerindeki çözümleri tamamlamak veya başka bir dildeki çözümleri yazmak isteyen olursa, repo'daki isimlendirmelerin ve kodların tutarlılığı için aşağıdaki maddelere göz atabilirler.

- Videolar eğitim amaçlı çekildi. Videoların kodlarla kolayca takip edilebilmesi için isimlendirmelerin, işlem sıralarının, fonksiyonlara ayrılan kısımların videolardaki çözümlere olabildiğince benzer olması faydalı olacaktır.

- Bütün sorular LeetCode'da var. Çözüm için, LeetCode'da o dildeki başlangıç kodu taslak olarak alınabilir. Tamamlanan çözümler de orada test edilebilir.

- Dil klasörlerinde `readme.md` dosyaları yok, sadece kodlar var. Bir açıklama yazmaya veya videolardaki çözümlerle uyumlu gittiği müddetçe hiçbir 'comment' eklemeye gerek yok. Dilden dolayı bir değişiklik gerekiyorsa, bir `readme.md` dosyasında veya kod içinde 'comment' olarak açıklamalar eklenebilir.

- Videolardaki çözümlerden başka çözüm eklenecekse yeni bir çözüm numarasıyla eklenebilir. Soruda 3 çözüm varsa `solution4` ismiyle eklenebilir.

- Tek seferde bir sorudaki bütün çözümlerin eklenmesi iyi olur. 'Commit' sayısı önemli değil. 'Commit' mesajları önemli değil, isterseniz şiir mısraları ekleyin. Tercihen Attila İlhan veya İsmet Özel'den.

- Kodu çalıştırmak için gereken minimum içeriği repo'ya yüklüyoruz. Gerekiyorsa diğer dosyaları gözardı etmek için .gitignore eklenmeli.

- Kodları `Pull Request` ile ekleyebilirsiniz.

Bu maddeleri kabataslak yazdım. Tavsiyesi, itirazı, yorumu olanlar varsa Slack kanalından konuşabiliriz. Katkı sağlamak isteyenler kod yazmaya girişmeden önce de bir selam verebilir.
